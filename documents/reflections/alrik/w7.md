# Individual Reflection w6

## What do I want to learn or understand better?
Nä projektet nu närmar sitt slut är det få saker som kommer hända kring själva produkten och därför inte mycket nytt att lära sig. Som tidigare nämnt är det framför allt datahanteringen jag skulle vilja ha bättre koll på och kommunikationen mellan backend server och frontend som använder sig av datan. Det ideala hade varit att ha lika bra koll på allting i applikationen så att jag kan förklara för någon utomstående hur allting fungerar eller för att förstå sambanded mellan delarna och då enklare kunna lösa problem. Tillvägagångssättet för att uppnå detta är att bit för bit av applikationen gå igenom vad just den komponenten gör, vart den används och vad som händer om man ändrar de olika parametrarna som komponenten består av.

Hade vi gjort om projektet hade jag gjort det mesta på samma sätt då väldigt stora delar av projektet fungerat utmärkt. Däremot så hade det varit bra att alltid hålla mig uppdaterad på samtliga delar av applikationen så man inte stöter på alltför många hinder när man ska börja jobba på en annan del av applikationen eller när man till exempel ska felsöka. Ett sätta att alltid hålla sig uppdaterad kan vara att hålla möten där samtliga delar av applikationen gås igenom där alla kan ställa frågor till utvecklaren som står för just den delen.

## How can I help someone else, or the entire team, to learn something new?
Denna sprint har varit väldigt självständig i förhållande till tidigare sprintar då vi haft väldigt få inplanerade möten och workshops. Vi har fortfarande haft bra kommunikation mellan gruppmedlemmarna för att hjälpa varandra lösa problem när någon kör fast. Vi har märkt tidigare att arbete i par fungerar bättre då man har någon att bolla idéer med men även när vi jobbar själva men sitter i samma rum fungerar det bra. Det leder till att man kan fråga vem som helst i gruppen om hjälp och hjälpa vem som helst i gruppen. Även om man inte är den mest kvalificerade till att hjälpa till så är det alltid positivt att snacka med någon annan om sitt problem för att få en annan synvinkel på problemet. Får man några nya kunskaper delar jag detta med gruppen genom att hjälpa till där jag kan men även dela med mig av nyttiga länkar för att dela kunskap.

Om projektet hade gjorts om idag hade jag framför allt tänkt på att läsa på mycket om ämnet och mycket teknisk dokumentation tidigt i projektet, gärna innan utvecklingen ens börjat. Detta hade gjort starten mycket enklare och jag hade kunnat delat med mig av de kunskaperna. Hade alla gjort det hade vi fått en mycket bra grund tidigt i projektet och delandet av kunskap hade varit en stor och viktig del.

## What is my contribution towards the team’s use of Scrum?
Som alla andra sprintar var jag med och medverkade på avslutningsmötet där vi hade vår sprint review samt retrospective. Jag satt även med tasks och såg över våra user stories som vi valde att arbeta med denna sprinten. Vissa user stories saknade eller hade få acceptans kriterier vilket gör att skapandet av task försvåras får de user stories. Något att tänka på är att tydligt skriva ner och definiera en storys acceptans kriterier så tidigt som möjligt.

Till nästa projekt hade jag velat jobbat mer med testdriven mjukvaruutveckling som en agil metod. Testningen av detta projekt har varit något bristfällig vilket har lett till buggar. Desstuom hade det varit fördelaktigt att alltid inleda våra workshops med ett stand up då vi enkelt hade kunnat gå igenom saker i början och sedan låta arbete flyta på istället för att ha det i mitten av en workshop dag.

## What is my contribution towards the team’s deliveries?
Huvudfokus denna sprint har inte varit på utveckling utan att färdigställa saker så att presentationen blir lyckad och så vår MVP är klar. Dessutom har det varit en del fokus på den slutgiltiga raporten så det har varit en del skrivande och reflekterande. Något som har framkommit tydligt är att det är mycket ojämnt med antal rader kod skrivna mellan oss gruppmedlemmar. Detta är en följd av att vi framför allt har jobbat med parprogrammering vilket leder till att det endast är en av två som commitar till git och då får all kod på sig. Arbetsmässigt har det därmot varit mycket jämnt fördelat under projektets gång.

Det mesta kring leverabler har fungerat mycket bra detta projektet tack vare att vi i gruppen haft tydliga möten och satta tider och platser där vi ska arbeta. Dessutom har parprogrammering fungerat extremt bra då man alltid har någon att bolla idéer med vilket underlättar problemlösning. Däremot så hade det varit bättre att turas om mer vem som kodar för att ge båda parterna samma mängd erfarenhet och det är alltid bra al tt lösa av varandra så kodkvalitén hålls hög. Koden i sig hade också behövt kommenteras lite mer än vad vi gjort och framför allt direkt när vi skriver koden istället för att göra det i efterhand som vi gjort nu.